Amu cica era odata intr-o tara un crai, care avea trei feciori.
Si craiul acela mai avea un frate mai mare, care era imparat intr-o alta tara, mai departata.
Si imparatul, fratele craiului, se numea Verde-imparat; si imparatul Verde nu avea feciori, ci numai fete.
Multi ani trecura la mijloc de cand acesti frati mai avura prilej a se intalni amandoi.
Iara verii, adica feciorii craiului si fetele imparatului, nu se vazuse niciodata de cand erau ei.
Si asa veni imprejurarea de nici imparatul Verde nu cunostea nepotii sai, nici craiul nepoatele sale: pentru ca tara in care imparatea fratele cel mai mare era tocmai la o margine a pamantului, si craia istuilalt la o alta margine.
Si apoi, pe vremile acelea, mai toate tarile erau bantuite de razboaie grozave, drumurile pe ape si pe uscat erau putin cunoscute si foarte incurcate si de aceea nu se putea calatori asa de usor si fara primejdii ca in ziua de astazi.
Si cine apuca a se duce pe atunci intr-o parte a lumii adeseori dus ramanea pana la moarte.

